
 תהלים פרק קכד (א) שִׁיר הַמַּעֲלוֹת לְדָוִד לוּלֵי יְקֹוָק שֶׁהָיָה לָנוּ יֹאמַר נָא יִשְׂרָאֵל: (ב) לוּלֵי יְקֹוָק שֶׁהָיָה לָנוּ בְּקוּם עָלֵינוּ אָדָם: (ג) אֲזַי חַיִּים בְּלָעוּנוּ בַּחֲרוֹת אַפָּם בָּנוּ: (ד) אֲזַי הַמַּיִם שְׁטָפוּנוּ נַחְלָה עָבַר עַל נַפְשֵׁנוּ: (ה) אֲזַי עָבַר עַל נַפְשֵׁנוּ הַמַּיִם הַזֵּידוֹנִים: (ו) בָּרוּךְ יְקֹוָק שֶׁלֹּא נְתָנָנוּ טֶרֶף לְשִׁנֵּיהֶם: (ז) נַפְשֵׁנוּ כְּצִפּוֹר נִמְלְטָה מִפַּח יוֹקְשִׁים הַפַּח נִשְׁבָּר וַאֲנַחְנוּ נִמְלָטְנוּ: (ח) עֶזְרֵנוּ בְּשֵׁם יְקֹוָק עֹשֵׂה שָׁמַיִם וָאָרֶץ: 