
 תהלים פרק קיג (א) הַלְלוּ יָהּ הַלְלוּ עַבְדֵי יְקֹוָק הַלְלוּ אֶת שֵׁם יְקֹוָק: (ב) יְהִי שֵׁם יְקֹוָק מְבֹרָךְ מֵעַתָּה וְעַד עוֹלָם: (ג) מִמִּזְרַח שֶׁמֶשׁ עַד מְבוֹאוֹ מְהֻלָּל שֵׁם יְקֹוָק: (ד) רָם עַל כָּל גּוֹיִם יְקֹוָק עַל הַשָּׁמַיִם כְּבוֹדוֹ: (ה) מִי כַּיקֹוָק אֱלֹהֵינוּ הַמַּגְבִּיהִי לָשָׁבֶת: (ו) הַמַּשְׁפִּילִי לִרְאוֹת בַּשָּׁמַיִם וּבָאָרֶץ: (ז) מְקִימִי מֵעָפָר דָּל מֵאַשְׁפֹּת יָרִים אֶבְיוֹן: (ח) לְהוֹשִׁיבִי עִם נְדִיבִים עִם נְדִיבֵי עַמּוֹ: (ט) מוֹשִׁיבִי עֲקֶרֶת הַבַּיִת אֵם הַבָּנִים שְׂמֵחָה הַלְלוּ יָהּ: 