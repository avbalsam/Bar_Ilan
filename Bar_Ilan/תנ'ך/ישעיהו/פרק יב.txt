
 ישעיהו פרק יב (א) וְאָמַרְתָּ בַּיּוֹם הַהוּא אוֹדְךָ יְקֹוָק כִּי אָנַפְתָּ בִּי יָשֹׁב אַפְּךָ וּתְנַחֲמֵנִי: (ב) הִנֵּה אֵל יְשׁוּעָתִי אֶבְטַח וְלֹא אֶפְחָד כִּי עָזִּי וְזִמְרָת יָהּ יְקֹוָק וַיְהִי לִי לִישׁוּעָה: (ג) וּשְׁאַבְתֶּם מַיִם בְּשָׂשׂוֹן מִמַּעַיְנֵי הַיְשׁוּעָה: (ד) וַאֲמַרְתֶּם בַּיּוֹם הַהוּא הוֹדוּ לַיקֹוָק קִרְאוּ בִשְׁמוֹ הוֹדִיעוּ בָעַמִּים עֲלִילֹתָיו הַזְכִּירוּ כִּי נִשְׂגָּב שְׁמוֹ: (ה) זַמְּרוּ יְקֹוָק כִּי גֵאוּת עָשָׂה מידעת מידעת מוּדַעַת מוּדַעַת זֹאת בְּכָל הָאָרֶץ: (ו) צַהֲלִי וָרֹנִּי יוֹשֶׁבֶת צִיּוֹן כִּי גָדוֹל בְּקִרְבֵּךְ קְדוֹשׁ יִשְׂרָאֵל: פ 