
 תהלים פרק צג (א) יְקֹוָק מָלָךְ גֵּאוּת לָבֵשׁ לָבֵשׁ יְקֹוָק עֹז הִתְאַזָּר אַף תִּכּוֹן תֵּבֵל בַּל תִּמּוֹט: (ב) נָכוֹן כִּסְאֲךָ מֵאָז מֵעוֹלָם אָתָּה: (ג) נָשְׂאוּ נְהָרוֹת יְקֹוָק נָשְׂאוּ נְהָרוֹת קוֹלָם יִשְׂאוּ נְהָרוֹת דָּכְיָם: (ד) מִקֹּלוֹת מַיִם רַבִּים אַדִּירִים מִשְׁבְּרֵי יָם אַדִּיר בַּמָּרוֹם יְקֹוָק: (ה) עֵדֹתֶיךָ נֶאֶמְנוּ מְאֹד לְבֵיתְךָ נַאֲוָה קֹדֶשׁ יְקֹוָק לְאֹרֶךְ יָמִים: 