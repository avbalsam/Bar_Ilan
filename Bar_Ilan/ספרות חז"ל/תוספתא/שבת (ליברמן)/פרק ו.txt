
 תוספתא מסכת שבת (ליברמן) פרק ו הלכה א אילו דברים מדרכי האמורי המספר קומי והעושה בלרית והמגבה לגודגדון והמגוררת בנה בין המתים והקושר מטוטלת על יריכו וחוט אדום על אצבעו והמונה ומשליך צרורות לים או לנהר הרי זה מדרכי האמורי הלכה ב והמספק והמטפח והמרקד לשלהבת הרי זה מדרכי האמורי נפלה פת ממנו אמר החזירה לי שלא תאבד ברכתי הניחו נר על הארץ שיצטערו המתים אל תניחו נר על הארץ שלא יצטערו המתים נפלו ממנו ניצוצות ואמר אורחין לנו היום הרי זה מדרכי האמורי הלכה ג היה מתחיל במלאכה ואמ' יבוא פלוני שידיו קלות ויתחיל בה יבא זה שרגליו קלות ויעבור לפניו הרי זה מדרכי האמורי האומ' בחבית או בעיסה יבוא פלוני שידיו קלות ויתחיל בה הרי זה מדרכי האמורי הלכה ד הפוקק את החלון בסירה והקושר ברזל בכרעי המטה של חיה והעורך לפניה שלחן הרי זה מדרכי האמורי אבל פוקקין את החלון בגלופקרין או בעמיר ונותנין לפניה ספל של מים וקושרין לה תרנגולת שתהא לה לצית ולא מדרכי האמרי הלכה ה האומר שחטו תרנגול זה שקרא בערב שחטו תרנגולת זו שהיא קורא כזכר האכילוה כרבלתא שהיא קורא כזכר הרי זה מדרכי האמורי הלכה ו קרא עורב ואמ' לו צרח קרא עורב ואמ' לו חזור לאחוריך הרי זה מדרכי האמורי הלכה ז האומר אכול תמרה חזרת זו שתהא זכרני בה אל תאכילני פני ברקית השוק בארונו של מת שתראנו בלילה אל תישק בארונו של מת שלא תראנו בלילה הפוך את חלוקך שתהא חולם חלומות אל תהפוך את חלוקך שלא תהא חולם חלומות שב על המכביד שתהא חולם חלומות אל תשב על המכביד שלא תהא חולם חלומות הרי זה מדרכי האמורי הלכה ח האומר אל תשב על המחרישה שלא תכבד עלינו מלאכה אל תשב על המחרישה שלא תישבר הרי זה מדרכי האמורי ואם בשביל שלא תשבר ודיי הרי זה מותר הלכה ט האומר אל תפשיל ידך לאחורך שלא תאסר עלינו מלאכה הרי זה מדרכי האמורי הלכה י התוסם אור בכותל ואמ' חדא הרי זה מדרכי האמורי אם מפני ניצוצות הרי זה מותר הלכה יא השופך מים לרשות הרבים ואמ' חדא הרי זה מדרכי האמרי אם מפני עוברין ושבין הרי זה מותר הלכה יב הזורק ברזל לבית הקברות ואמ' חדא הרי זה מדרכי האמורי ואם מפני חרשין הרי זה מותר הלכה יג הנותן מקל של אוד וברזל תחת ראשו הרי זה מדרכי האמורי אם בשביל לשמרן הרי זה מותר הלכה יד המצווחת לתנור שלא תנפול הפת והנותנת קסמין באזני קדירה שלא תהא מרתחת ושופעת לאחוריה הרי זה מדרכי האמרי אבל נותנת קסמים של תות וזכוכית בקדירה בשביל שתבשל מהרה אבל אמרו חכמים בזכוכית לא יעשה מפני סכנת נפשות הלכה טו המשתקת לעדשים והמוצצת [לאורז] והמטפחת לנר הרי זה מדרכי האמורי הלכה טז נפל נחש על גבי מטה ואמ' עני הוא וסופו להעשיר עברה היא יולדת זכר בתולה היא לאדם גדול נשאת הרי זה מדרכי האמורי הלכה יז המושבת אפרוחין ואמרה איני מושבתן אלא בבתולה איני מושבתן אלא ערומה איני מושבתן אלא בשמאל איני מושבתן אלא ביתרי והמקדש ביתרי והמשלח ביתרי והאומר הוסיפו על השלחן הרי זה מדרכי האמורי הלכה יח הנותנת ביצים ועשבי' בכותל וטחה בפניהם ומונה שבעה ואחד הרי זה מדרכי האמורי הלכה יט הכוברת אפרוחים בכברה והנותנת ברזל בין האפרוחים הרי זה מדרכי האמורי אם מפני הרעמים ואם מפני הברק הרי זה מותר 