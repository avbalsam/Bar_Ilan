
 תוספתא מסכת שבת (ליברמן) פרק ד הלכה א ר' ישמעאל בי ר' יוסה אומ' משם אביו הסוס והפרד והדלובקס והגמל נמשכין באפסר רחלות יוצאות כבונות למילת שחוזית שיעלה עליהן זכר כבולות שלא יעלה עליהן זכר הלכה ב לא יצא חמור באיכוף שלו אע"פ שקשור בו רבן שמעון בן גמליאל אומ' יוצא חמור באיכוף שלו בזמן שקשור בו לחממו ובלבד שלא יקשור בו את המסורכו ויפשיל את הרצועה לתחת זנבו הלכה ג לא יצא גמל במטוטלת התלויה בחטרתו שלא יכנס בו הרוח אבל יוצא הוא בזנבו הקשורה בחטרתו שתכנס בו הרוח עקוד שלא יכוף ידו אחת ורגלו אחת ויקשור רגול שלא יכוף שתי ידיו זו לזו שתי רגליו זו לזו ויקשרנו הלכה ד הסוס יוצא בשיר וכל בעלי השיר יוצאין בשיר ונמשכין בשיר ומזין עליהן וטובלין במקומן ובלבד שיהו מחולחלין ומכניס אפי' עשרה חבלים לתוך ידו ובלבד שלא יכרוך על גבי ידו ולא ישלשל חבלים על ידו יותר מטפח הלכה ה לא יצא הסוס בזנב שועל ולא בזהורית שבין עיניו לא תצא פרה בחוסם שלה ולא סייחין בקרטלין שלהן ולא עזין בכיסין של דדיהן לא תצא בהמה בסנדל ולא בקמיע אע"פ מומחה זה חומר בבהמה שאין באדם אבל יוצא היא באיגד שעל גבי מכה ובקשישין שעל גבי שבר ובשליה המדולדלת ופוקקין לה זוג ומטיילת בו בחצר הלכה ו לא תצא אשה בעיר של זהב ואם יצאת חייב' חטאת דברי ר' מאיר וחכמים אומ' לא תצא ואם יצאת פטורה ר' ליעזר אומ' יוצאה אשה בעיר של זהב בטוטפת ובסרביטין בזמן שהן תפורין לא תצא אשה באצטמא ואם יצאת הרי זו חייבת הלכה ז שלשה דברים נאמרו באצטמא אין בה משום כלאים ואין מיטמאה בנגעים ואין יוצאין בה בשבת ר' שמעון בן לעזר או' אף אין בה משם עטרה לכלות כלל אמ' ר' שמעון בן לעזר כל חפוי מלמטה משערה יוצאה בו למעלה משערה אין יוצאה בו הלכה ח לא ינעול אדם סנדל מסומר ויטייל בתוך הבית אפי' ממטה למטה אבל נוטלו ומכסה בו את הכלים ר' לעזר בי ר' שמעון אוסר נשרו רוב מסמרותיו ונשתיירו בו ארבע וחמש ר' או' עד שבע או שחפהו בעור מלמעלה או שעשה לו מסמרין הרבה מלמטה או שעשה לו טס או יתד כדי שיהלך עליו ולא תהא הארץ אוכלתו מותר הלכה ט אי זהו קמיע מומחה כל שריפא ושנה ושלש אחד קמיע של כתב ואחד קמיע של עיקרין יוצאין בו ואין צריך לומ' שניכפה אלא אפלו שלא יכפה ואין צריך לומר דבר שיש בו סכנה אלא אפי' דבר שאין בו סכנה קושרו ומתירו בשבת ובלבד שלא יתננו לתוך השיר או לתוך הטבעת ויוצא בו מפני מראית העין הלכה י קמיע שאין מומחה אע"פ שאין יוצאין בו בשבת מטלטלין אותו בשבת הלכה יא לא תצא אשה במפתח שבאצבעה לרשות הרבים ואם יצאת הרי זו חייבת ר' ליעזר פוטר בכובלת וחכמים פוטרין בצלוחית של פלייטין בזמן שאין בה בוסם הא אם יש בה בוסם הרי זו חייבת כללו של דבר כל שהו משום תכשיט לא תצא ואם יצאת הרי זו פטורה כל שאינו משם תכשיט לא תצא ואם יצאת הרי זו חייבת אבל יוצאה היא בספכה מוזהבת ובטסין ובצפויין ובחליות שלה במנעלים ובקורדוקיסין המוזהבין הלכה יב יוצאה באבן תקומה אם נפלה תחזיר הלכה יג פורפת כתחילה בדבר הניטל בשבת 