
 תוספתא מסכת מעשר שני (ליברמן) פרק ג הלכה א המוליך פירות מעשר ממקום היוקר למקום הזול או ממקום הזול למקום היוקר פודהו כשער מקומו אמ' ר' יהושע בן קרחא במי דברים אמורים בשל דמיי אבל בשל ודיי פודין אותו כשער היוקר פודין מעשר שני כשער הזול כמו שחנוני לוקח ולא כמות שהוא מוכר ר' שמעון בן לעזר אומ' כמות שחנוני לוקח מאותו המין הלכה ב הפורט דינר כסף למעשר שני כמות שחנוני לוקח ולא כמות שהוא מוכר הלכה ג מצרף דינר זהב למעשר שיני כמות ששולחני פורט ולא כמות שהוא מצרף הלכה ד היה מוליכו ממקום למקום ומשתכר עליו יתר על שיויו רובע (על שיואו רבע) דברי ר' יהודה ר' אלעזר אמ' עד דינר מעשר שיני אין לו דמים דין הוא שיאמר הוא וחומשו מחולל על איסר זה הלכה ה מעשר שיני שאין דמיו ידועים נפדה על פי שלשה לקוחות ולא על פי שלשה שאין לקוחות אפי' אחד מהן גוי ואפי' אחד מהן בעלים כופין את הבעלים לפתוח ראשון אם אמר הרי היא שלי באיסר יכול לחזור בו זה חומר בהקדש מבמעשר שני הלכה ו אין פודין מעשר שני אכסרה כיצד היו לו פירות מרקיבין ומעות מחלידין לא יאמר כמה אדן רוצה ליתן בציבור זה וכמה אדם רוצה ליתן בכרי זה אלא אומ' כמה אדן רוצה ליקח לו פירות בסלע וכמה אדם רוצה ליקח לו מעות בדינר [סלע] כמה תהא חסירה ולא יהו מחוללין עליה מעשר שיני לסלע ארבע איסרות ולדינר איסר דברי ר' מאיר ר' יהודה או' לסלע ארבע פנדיונות ולדינר פנדיון ר' שמעון או' שמנה פנדיונות ודינר שתי פינדיאות יתר על כן מחללה בשויהא בסלע עד שקל ובדינר עד רובע פחות מכן אפי' איסר אין רשיי לחלל עליה היתה יוצא לסימון בסלע ולמטבע בשקל לסימון בשקל ולמטבע בסלע אין למעשר שני אלא כשער המטבע הלכה ז המוכר פירות לחבירו ונמצאו טבלים רץ אחריו לתקנן לא מצאו אם בידוע שהן קיימין צריך לעשר על ידן אם בידוע שאינן קיימין אין צריך לעשר על ידן ספק שהן קיימין ספק שאינן קיימין מעשר עליהן וקורא שם למעשרותיהן הלכה ח המוכר פירות לחבירו והמוכר או' טבלים מכרתי לך והלוקח או' מתוקנין מכרת לי כופין את המוכר לתקן את שלו הרי שלקחו מבית המלך את גרנו אם מחמת החוב צריך לעשר על ידו אם מחמת אונס אין צריך לעשר על ידן הלכה ט האוכל פירות מעשר שיני בין בשוגג בין במזיד יזעק לשמים דברי ר' רבן שמעון בן גמליאל אומ' בשוגג יזעק לשמים במזיד יחזרו דמים למקומן הלכה י האוכל מעות מעשר שיני בשוגג יזעק לשמים במזיד יחזרו דמים למקומן דברי רבן שמעון בן גמליאל ר' אומ' בין בשוגג בין במזיד יחזרו דמי' למקומן הלכה יא האוכל טבל של חבירו משלם דמי מעשר טבלו דברי ר' ר' יוסה בר' יהודה אומ' דמי חולין שבו ישראל שאכל פירותיו בטבלו אע"פ מתחייב בהן לשמים אין לכהן בהן כלום שנ' בהן תרומה אין להן בהן עד שיורמו וכן בת לוי שאכלה מעשרותיו בטבלו אע"פ שמתחייב בהן לשמים אין לכהן בהן כלום שנ' בהן את אשר ירימו לה' אין לך בהן אלא עד שירימו הלכה יב המביא פירות מן הגרן לעיר הפריש תרומה ונתנה לכהן מעשר ראשון ונתנו ללוי מעשר עני ונתנו לעני אין מחשב עמהן דמי הבאה אבל אם קרא להן שם בגורן הרי זה מחשב עמהן דמי הבאה המוכר פירות לחבירו ואמ' לו פירו' שמכרתי לך טבלין הן בשר בשר בכור הוא יין יין נסך הוא מה שאכלו אכלו יחזיר להן את הדמים ר' שמעון בן אלעזר או' דבר שהנפש קצה בו מה שאכלו אכלו (ויחזיר להן את השאר דבר שאין הנפש קצה בו מה שאכלו אכלו) ויחזיר להן את הדמים ודברים שאין הנפש קצה בו ינכה להן מן הדמים הלכה יג אין פודין מעשר שני בירושלם בזמן [הזה] ואין מפרישין מעשר שני בירושלם בזמן הזה ואין מחללין מעשר שיני בירושלם בזמן הזה ואין מוכרין מעשר שיני בירושלם בזמן הזה ואין מוציאין מעשר שיני בירושלם בזמן הזה ואם הוציא הרי אלו ירקבו הלכה יד מחללין מעות על פירות בירושלם בזמן הזה בית שמיי או' זה וזה מעשר שיני בית הלל או' המעות כמות שהוא והפירות כמות שהיו הלכה טו בית הלל או' מפריש אדם מעשר ראשון של דמיי ותורמו ואוכלו ואין צריך להפריש שני בית שמיי או' צריך להפריש שיני שיני או' הורם השני הורם הראשון הורם הראשון לא הורם השני והלכה כדברי בית שמיי הלכה טז ראה אותו שהפריש מעשר שיני נאמן על הראשון דברי ר' ליעזר וחכמים או' נאמן על הראשון נאמן על השיני נאמן על השיני אין נאמן על הראשון הפריש תרומה ומעשר ראשון ומעשר שיני ואכלן על אותו המין נאמן על מין אחר אין נאמן דברי ר' ליעזר וחכמים או' אף על אותו המין אינו נאמן לא כל הימנו שיתקן את עצמו ויבא ויקלקלנו הלכה יז האומ' מעשר שיני שבחפץ זה מחולל על איסר זה ולא קבע לו מקום ר' שמעון אומ' קרא שם וחכמים אומ' עד שיאמר לצפונו או לדרומו הלכה יח מעשה ברבן שמעון בן גמליאל ור' יהודה ור' יוס' שנכנסו אצל בעל הבית לכזיב אמרו לא נדע היאך בעל הבית זה מתקין את פירותיו כיון שהרגיש בהן הלך והביא לפניהן דלוסקיס מלא דינרי זהב אמרו לו היאך אתה מתקן את פירותיך אמ' להם כך וכך אני אומ' מעשר שני שבחפץ זה מחולל על איסר זה אמ' לו צא ואכול את פירותיך נשתכרת במעות איבדתה נפשות הלכה יט חבר שמת והניח פירות אפי' באותו היום כנסן הרי הן בחזקת מתוקנין סליק פירקא 