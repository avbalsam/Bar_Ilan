
 תוספתא מסכת בבא בתרא (ליברמן) פרק י הלכה א האומ' נתתי שדה פל' לפל' והוא או' לא נתן לי כלום לא אמר כלום שמא זכה לו על ידי אחר ואם אמ' כתבתי שטר ונטלתי מעות ונתתי לו והוא אומ' לא נטלתי הודאת בעל דין כמאה עדים האומר עשיתי פלני עבדי בן חורין והוא אומר לא עשאני לא אמר כלום שמא זיכה לו על ידי אחר ואם אמר כתבתי שטר ונתתי לו והוא אומר לא נטלתי הודאת בעל דין כמאה עדים הלכה ב האשה שהיתה משרת והשביחה את הנכסים והביאוה לבית דין הרי זו לא תאמר תנו לי מה שהשבחתי את הנכסים ולא עוד אלא אם יש שם נכסים שיש להן אחריות גובה כתובתה ואם לאו אין גובה אלא לפי חשבון הלכה ג האחין שהניח להן אביהן נכסים ולאחד מהן יש לו בנים ועמדו בניו של זה והשביחו את הנכסים והביאוהו לבית הריבוי לא יאמר לו תנו לי מה שהשביחו בני את הנכסים וכן הן לא יאמרו לו תנו לנו מה שאכלו בניך אלא מה שאכלו אכלו מן האמצע ומה שהשביחו השביחו לאמצע הלכה ד האחין שהניח להן אביהן נכסים ועמדו והשביחום השביחו לאמצע ולא עוד אלא אפי' הניח להן אביהן פסל או קרדום והשביחו השביחו לאמצע האחין שנטל אחד מהן מאתים זוז והלך ללמוד תורה או ללמוד אומנות לא יאמר אילו הייתי כאן הייתי ניזון מן האמצע אלא אומ' לו אילו היית כאן היית ניזון מן האמצע עכשיו שניזנתה ניזנתה מטיל לעצמך הלכה ה האחין שנעשה אחד מהן גבאי או אפומלוטוס אם מחמת נכסים נפל לאמצע אם מחמת עצמו נפל נפל לעצמו הלכה ו חלה ונתרפא נתרפא משל עצמו אמ' רבן שמעון בן גמליאל במי דברים אמורים ברפואה שיש לה קיצבה אבל רפואה שאין לה קיצבה נתרפא מן האמצע הלכה ז נשאו נשים והכניסו להן שדות זה נוטל את שהוא שלו וזה נוטל את שהוא שלו ואם היתה הוצאה [מן האמצע] מביאין לאמצע וחולקין הכניסו להן כלים זה נוטל את שהוא מכיר וזה נוטל את שהוא מכיר והשאר מביאין לאמצע וחולקין עשו כלים לנשיהם ולבניהם הרי אילו של עצמן עשו כלים לעצמן מביאין לאמצע וחולקין שלח האב שושבינות כשהוא חוזרת חוזרת בעיניה נשתלחה לאב שושבינות כשהוא נגבית נגבית מן האמצע הלכה ח השושבינות אין בה משום ריבית חמשה דברים נאמרו בשושבינות אין בה משום ריבית וחוזרת בעיניה ונגבית מן האמצע ואין השמטה משמטה ואין הבכור נוטל פי שנים הלכה ט עשה עמו שושבינות בפומבי ומבקש שיעשה עמו בצנעה יכול לומר לו כדרך שעשית עמו בפומבי אף אני אעשה עמך בפומבי עשה עמו בפומבי בבתולה ומבקש שיעשה עמו באלמנה יכול לומ' לו כדרך שעשית עמי כך אני עושה עמך בבתולה עשה עמו שושבינות באשה אחת ומבקש שיעשה עמו בשתי נשים יכול לומר לכשתשא אשה אחרת אביא לך בשנייה הלכה י השולח סבלונות לבית חמיו ואכל שם שבועי בנים או דברים אחרים מה שאכלו אכלו והסבלונות קיימות במקומן השולח סבלונות לבית חמיו דברים שדרכן לישתמש להן בבית חמיה אין צריכה להחזיר בידה ושאין דרכן לישתמש בהן בבית חמיה צריכה להחזיר בידה מיתה דברים שדרכן לישתמש בהן בחייה אין האב צריך להחזיר ושאין דרכן להשתמש בהן בחייה האב צריך להחזיר הלכה יא ברי שכתב נכסיו מתנה אע"פ שלא שייר קרקע כל שהוא מתנתו קיימת שכיב מרע [מי] מוציא מיד מי הוא מוציא מידן והן אין מוציאין מידו דברי ר' יעקב ר' נתן או' אם היה שכיב מרע הן צריכין להביא ראיה שהיה ברי ואם היה ברי הוא צריך להביא ראיה שהיה שכיב מרע הלכה יב המסכין שחלק נכסיו על פיו בין בחול בין בשבת דברי המת יעשו אבל ברי עד שיקנה בכסף ובשטר ובחזקה ר' אליעזר או' נכסים שיש להן אחריות נקנין בכסף ובשטר ובחזקה ושאין להן אחריות אין נקנין אלא במשיכה אמ' ר' אליעזר מעשה במרוני אחד שהיה בירושלם והיו לו מטלטלין הרבה וביקש ליתנם במתנה אמרו לו אין את יכול מפני שאין לך קרקע עמד וקנה סלע אחד סמוך לירושלם אמ' צפונו של זה לפלני ועמו מאה צאן ומאה חביות דרומו של זה לפל' ועמו מאה צאן ומאה חביות וקיימו חכמים את דבריו בד"א בחול אבל בשבת לא יעשה ואם עשה עשוי ר' יהושע אומ' בחול אמרו קל וחומר בשבת דברי ר' מאיר ר' יהודה או' ר' אליעזר או' בד"א בחול אבל בשבת לא יעשה ואם עשה עשוי ר' יהושע או' בשבת אמרו קל וחומר בחול הלכה יג נפל הבית עליו ועל אמו הואיל ואילו ואילו באין מכח ירושה אילו ואילו מודים שיחלוקו אמ' ר' עקיבא מודה אני בזה כדברי בית הלל שהנכסים בחזקתן 