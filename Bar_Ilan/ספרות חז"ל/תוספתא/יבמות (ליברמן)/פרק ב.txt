
 תוספתא מסכת יבמות (ליברמן) פרק ב הלכה א כיצד אשת אחיו שלא היה בעולמו שני אחים בעולם אחד ומת אחד מהן בלא ולד ועמד השני ולא הספיק לעשות מאמר ביבמתו עד שנולד להן אח ואחר כך מת הראשונה יוצא משם אשת אחיו שלא היה בעולמו שנייה או חולצת או מתיבמת עשה בה מאמר ולא הספיק לכונסה עד שנולד להם אח ואח' כך מת או שנולד לה' אח ועשה בה מאמר ולא הספי' לכונסה עד שמת הראשון שנייה יוצא משם אשת אחיו שלא היה בעולמו והראשונה חולצת ולא מתיבמת ר' שמעון או' ביאתה או חליצתה של אחת מהן פוטרת צרתה אם חלץ לבעלת מאמר חולץ לראשנה כנסה [ומת] ונולד להן אח או שנולד להן אח ואחר כך כנסה ומת שתיהם פטורות מן החליצה ומן הייבום [כנסה ונולד לו אח ואחר כך מת פטורין מן החליצה ומן הייבום] דברי ר' מאיר ר' שמעו' אומ' הואיל ולא נאסרה אחת מהן עליו ובא ומצא שתיהן בהיתר ביאתה או חליצתה של אחת מהן פוטרת צרתה אי זו היא מאמר הרי את מקודשת לי בכסף ובשוה כסף ובשטר אי זו היא שטר אני פל' בן פל' מקביל אני עלי פלנית יבמתי לזון ולפרנס כראוי ובלבד שתהא כתובתה על נכסי בעלה הראשון כשם שהקדושי' אינן קונין באשה אלא מדעת שניהם כך מאמר אין קונה ביבמה אלא מדעת שניהם מה בין קדושין למאמר שהקדושין גומרין מאמר אין גומר הלכה ב העריות שאמרו אינן כאשתו לכל דבר אין להן כתובה לא פירות ולא מזונות ולא בלאות ואין זכיי לא במציאתה ולא במעשה ידיה ולא בהפר נדריה אין יורשה ואין מיטמא לה אין לו בה קידושין ואין צריכה הימנו גט היא פסולה והולד ממזר הלכה ג אלמנה לכהן גדול גרוש' וחלוצה לכהן הדיוט הרי הן כאשתו לכל דבר יש להן כתובה ופירות מזונות ובלאיות וזכיי במציאתה ובמעשה ידיה ובהפר נדריה יורשה ואין מיטמא לה יש לו בה קדושין וצריכה הימנו גט היא פסולה והולד פסול הלכה ד שניות מדברי סופרים אינן כאשתו לכל דבר אין להן כתובה לא פירות ולא מזונות ולא בלאות ואין זכיי לא במציאתה ולא במעשה ידיה ולא בהפר נדריה יורשה ומטמא לה יש לו בה קדושין וצריכה ממנו גט היא כשירה והולד כשר כופין אותו להוציא ר' יהודה אומ' אלמנה לכהן גדול גרושה וחלוצה לכהן הדיוט איסור מצוה שניות מדברי סופרים איסור קדושה אמ' ר' שמעון בן לעזר מפני מה אמרו אלמנה לכהן גדול יש לה כתובה מפני שהוא כשר והיא פסולה וכל מקום שהוא כשר והיא פסולה קנסו אותו ליתן לה כתובה מפני מה אמרו שניות מדברי סופרים אין לה כתובה מפני שהוא כשר והיא כשירה קנסו אותה כתובתה כדי שתהא קלה בעיניו להוציאה ר' אומ' זה מדברי תורה ודברי תורה אין צריכין חזוק וזו מדברי סופרים ודברי סופרים צריכין חזוק דבר אחר זו הרגילה להנשא לו וזו הרגילה את עצמה שתנשא לו הלכה ה יש או חולצת או מתיבמת מתיבמות ולא חולצות חולצות ולא מתיבמו' לא חולצות ולא מתייבמות העריות שאמרנו לא מתייבמות ולא חולצות מוסף עליהן אשת סריס חמה ואשת אנדרגינוס ואשת אח מאם ואשת גר ואשת עבד משוחרר ואילונית לא חולצות ולא מתיבמות החרשת והשוטה מתיבמות ולא חולצות אסור מצוה ואסור קדושה חולצות ולא מתיבמות עקרה וזקינה ושאר כל הנשים או חולצות או מתיבמות הלכה ו יש או חולצין או מיבמין מיבמין ולא חולצין חולצין ולא מיבמין לא מיבמין ולא חולצין העריות שאמרנו לא חולצין ולא מיבמין מוסף עליהן סריס חמה ואנדרגינוס ואח מאם וגר ועבד משוחרר לא חולצי' ולא מייבמין החרש והשוטה מייבמין ולא חולצין ספיקות חולצין ולא מיבמין פצוע דכא וכרות שפכה סריס אדם וזקן או חולצין או מיבמין 