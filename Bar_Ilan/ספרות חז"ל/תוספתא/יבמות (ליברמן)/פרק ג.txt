
 תוספתא מסכת יבמות (ליברמן) פרק ג הלכה א שניות מדברי סופרים אם אמו ואם אביו אשת אבי אביו ואשת אבי אמו אשת אחי אמו מאביו ואשת אחי אביו מאמו ואשת בן בנו ואשת בן בתו מותר אדם באשת חמיו ובאשת חורגו ואסור בבת חורגו וחורגו מותר באשתו ובבתו זאת אומרת אני מותרת לך ובתי אסורה לך אחותה שהיא יבמתה או חולצת או מתיבמת כיצד בתו מאנוסתו נשואה לאחיו ולה אחות מאם ומאיש אחר נשואה לאחיו השני ומת בלא ולד או חולצת או מתיבמת [בת בתו נשואה לאחיו ובת אשתו נשואה לאחיו ובת בת אשתו נשואה לאחיו ולה אחו' מאב ומאשה אחר' נשוא' לאחיו השני ומת בלא ולד או חולצ' או מתיבמ'] בת בנו נשואה לאחיו ובת בן אשתו נשואה לאחיו ולה אחות מאם ומאיש אחר נשואה לאחיו השני ומת בלא ולד או חולצת או מתיבמת חמותו ואם חמותו ואם חמיו נשואה לאחיו ולה אחות בין מאב בין מאם נשואה לאחיו השני ומת בלא ולד או חולצת או מתיבמת אחותו מאמו אחות אמו מאמה ואחות אשתו מאמה נשואה לאחיו ולה אחות מאב ומאשה אחרת נשואה לאחיו השני ומת בלא ולד או חולצת או מתיבמת אחות אמו מאביה ואחות אשתו מאביה נשואה לאחיו ולה אחות מאם ומאיש אחר נשואה לאחיו חשני ומת בלא ולד או חולצת או מתיבמת אשת אחיו מאמו ואשת אחיו שלא היה בעולמו וכלתו נשואה לאחיו ולה אחות בין מן האב ובין מן האם נשואה לאחיו השני ומת בלא ולד או חולצת או מתיבמת שאלו את ר' ליעזר ממזר מהו לירש אמ' להם מהוא לחלוץ ומהוא לחלוץ אמ' להם מהו לירש מהו לירש אמ' להם מהו לסוד את ביתו אמ' להם מהו לסוד את קברו מהו לסוד את קברו אמ' להם מהו לגדל כלבים מהו לגדל כלבים אמ' להם מהו לגדל חזירים מהו לגדל חזירים אמ' להם מהו לגדל תרנגלים מהו לגדל תרנגלים אמ' להם מהו לגדל בהמה דקה מהו לגדל בהמה דקה אמ' להם מהו להציל הרועה מיד הזאב מהו להציל הרועה מיד הזאב אמ' להם דומה שלא שאלתם [אלא] על הכבשה ואת הכבשה מהו להציל אמ' להם דומה שלא שאלתם אלא על הרועה פלני מהו לעולם הבא ופלני מהו לעולם הבא אמ' להם דומה שלא שאלתם אלא על פלני ופלני מהו לעולם הבא ולא שהיה ר' ליעזר מפליגן אלא שלא אמר דבר שלא שמע מימיו 