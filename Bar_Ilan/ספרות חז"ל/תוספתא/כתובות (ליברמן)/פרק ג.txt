
 תוספתא מסכת כתובות (ליברמן) פרק ג הלכה א שתי חזקות לכהונה בארץ ישראל נשיאות כפים וחילוק גרנות ובסוריא עד מקום ששלוחי ראש חדש מגיעין נשיאות כפים אבל לא חילוק גרנות בבל כסוריא ר' שמעון בן לעזר או' אף באלכסנדריא בראשונה מפני שהיה בית דין שם רבן שמעון בן גמליאל או' כשם שהתרומה חזקה לכהונה בחילוק גרנות כך מעשר ראשון חזקה ללויה בחילוק גרנות והחולק בבית דין אין לו חזקה לכהונה הלכה ב הכל נאמנין להעידה אפי' בנה אפי' בתה חוץ ממנה ומבעלה שאין אדם מעיד על ידי עצמו אמ' ר' זכריה בן הקצב המעון הזה לא זזה ידה מתוך ידי משעה שנכנסו גוים לירושלם עד שיצאו ואע"פ כן ייחד לה בית בפני עצמה היתה ניזונת מנכסיו ולא נתיחדה עמו אלא על פי בניה הלכה ג נאמן אדם לומר שאמ' לי אבא משפחה זו טמאה ומשפחה זו טהור' שאכלנו בקציצה של פלנית ושאמ' לו רבו לפל' צא וטבול לתרומתך ושהיינו מוליכין תרומות ומעשרות לפלני נאמנין ליתן לו אבל לא להחזיקו לכהונה או שהיו אחרים מוליכין לו אין נאמנין אבל אם היה גוי ונתגייר עבד ונשתחרר הרי אילו אין נאמנין אין נאמנין לומר זכור הייתי בפלני שחייב לפלנית מנה ודרך פל' עוברת בשדה פלני מפני שהוא כממון ר' יוחנן בן ברוקה אומ' נאמנין אמ' ר' יוחנן בן ברוקה נאמנת אשה או קטן לומ' מיכן יצא נחיל זה במי דברים אמורים בזמן שהעידו על מעמדן אבל אם יצאו וחזרו אין נאמנין שלא אמרו אלא מתוך הפיתוי ומתוך היראה הלכה ד אחד אנשים ואחד נשים אחד עבדים ואחד קטנים נאמנין לומ' מקום זה טמא ומקום זה טהור ר' יהודה אומ' קטנה בת ישראל שנשבית אפי' היא בת עשר שנים הרי היא בקדושתה וכתובתה קיימת הלכה ה הבא על החרשת ועל השוטה ועל בוגרת ועל מוכת עץ אין להן קנס סומה ואילונית יש להן קנס [ר' נחוניא בן הקנה אומר הבא על אחותו ועל אחו' אביו ועל אחו' אמו ועל אחות אשתו ועל אשת אחיו ועל אשת אחי אביו ועל הנדה אין להן קנס] וכן היה ר' נחוניא בן הקנה אומ' יום הכפורים הרי הוא כשבת לתשלומין הלכה ו אחד האונס ואחד המפתה מה בין אונס למפתה אונס נותן את הצער מפתה אינו נותן את הצער ר' שמעון אומ' זה וזה אין נותנין את הצער מפני שסופן לכך אמרו לו אין דומה הנבעלת ברצון לנבעלת שלא ברצון אע"פ שאמרו אונס נותן מיד אבל לכשיוציא אין נותן כלום ר' יוסה בי ר' יהודה אומ' נותן כתובה מנה אע"פ שאמרו מפתה לכשיוציא נותן אבל בושתה ופגמה נותן מיד מה בין נותן מיד לנותן לאחר זמן נותן מיד אם מתה אביה יורשה נותן לאחר זמן אם מתה בעלה יורשה הלכה ז אחד האונס ואחד המוציא שם רע שגרשו כופין אותו להחזיר אם היו כהנים לוקין ארבעים אחד האונס ואחד המפתה בין היא בין אביה יכולין לעכב שנ' ואם מאן ימאן אביה ואומ' ולו תהיה לאשה מדעתה לו אתה כופה ואי אתה כופה ליבם הלכה ח קטנה מבת יום אחד ועד שתביא שתי שערות יש לה מכר ואין לה קנס דברי ר' מאיר שהיה ר' מאיר אומ' כל מקום שיש מכר אין קנס וכל שיש קנס אין מכר וחכמים אומ' קטנה מבת שלש שנים ויום אחד ועד שתבגור יש לה קנס 