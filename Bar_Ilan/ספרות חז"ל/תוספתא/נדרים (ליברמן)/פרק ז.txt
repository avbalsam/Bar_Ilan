
 תוספתא מסכת נדרים (ליברמן) פרק ז הלכה א כל דבר שיש בו עינוי נפש בין בינו לבינה או בינה לבין אחרים יפר דבר שאין עינוי נפש בינו לבינה יפר בינה לבין אחרים לא יפר כיצד אמרה קונם שני עושה לפי אבא לפי אביך לפי אחי לפי אחיך שני מטילה לבקרך אין יכול להפר מפני שבינה לבין אחרים שלא אכחול ושלא אפקוס ושלא אתקשט ושלא אשמש לך מטתי הרי זה יפר מפני שבינו לבינה שלא אציע ושלא אדיח לך רגלך ושלא אמזוג לך את הכוס אין צריך להפר כופה אותה על כרחה רבן גמליאל אומ' יפר משם שנ' לא יחל דברו הלכה ב נדרה שלא לטעום אחד מכל הפירות בין מאכל רע בין מאכל יפה אפי' לא טעמה אותו המין מימיה יפר אמ' קונם פלפלין שאני טועמת גלוסקין שני טועמת אפי' לא היה לה אותו המין מימיה יפר הלכה ג אמרה קונם פירות ארץ ישראל עלי אם יש לו בהן חלק יפר אם לאו יביא לה משאר ארצות אמרה קונם פירות הפרכיא זו עלי אם יש לו בהן חלק יפר ואם לאו יביא לה מהפרכיא אחרת אמרה קונם פירות מדינה זו עלי אם יש לו בהן חלק יפר ואם לא יביא ממדינה אחרת אמרה קונם פירות חנוני זה עלי אם יש שם חנות אחרת לא יפר ואם לאו יפר ר' יוסה אומ' אפי' היו שם מאה חנויות הואיל ולא היתה פרנסתו אלא הימנה הרי זה יפר מפני שבינו לבינה הלכה ד קונם שני נהנה לבריות אין יכול להפר יכולה להנות בלקט בשכחה ובפיאה ובמעשר עני נדרה אשתו והפר לה וסבור נדר' בתו נדר' בתו והפר לה וסבור אשתו נדרה הרי זה יקיים ואם רצה להפר מיפר נדרה אשתו וקיים לה וסבור בתו נדרה נדרה בתו וקיים לה וסבור אשתו נדרה הרי זה יפר ואם רצה להקים מקים נדרה מן התאנים וענבים הפר לתאנים ולא הפר לענבים אסור' לוכל בתאנים וענבים הפר לענבים ולא הפר לתאנים אסורה לוכל בענבים ותאנים היפר לתאנים וחשיכה אסורה לוכל תאנים וענבים היפר לענבים וחשיכה אסורה לוכל ענבים ותאנים אמרה קונם תאינה שני טועמת ועוד ענבים שני טועמת הרי אילו שני נדרים מיפר אי זה מהן שירצה ומקים אי זה מהן שירצה שנ' אישה יקימנו לזו ואישה יפירנו לזו הלכה ה חומר בהקם שאין בהפר ובהפר שאין בהקם שהשתיקה מקיימת ואין שתיקה מבטלת האיש מקים בלבו ואין האיש מבטל בלבו יש בהקם שאין בהפר ויש בהפר שאין בהקם משהיקם אין יכול להפר ומשהיפר אין יכול להקם הלכה ו אשת איש שאמרה הריני נזירה לכשאיגרש ר' ישמעאל אומ' לא יפר ר' עקיבא אומ' יפר אלמנה שאמרה הריני נזירה לכשאנשא ר' ישמעאל אומ' יפר ר' עקיבא אומ' לא יפר שר' ישמעאל אומ' נדר אלמנה וגרושה כל אשר אסרה על נפשה יקום עליה עד שיהא איסור בשעה שהיא אלמנה וגרושה ר' עקיבא אומ' אשר אסרה על נפשה יקום עליה עד שיהא אסור בשעה שאסרה על נפשה הלכה ז קונם שאני עושה לפיך שנהנית לאבא ר' נתן אומ' יפר וחכמים אומ' לא יפר הלכה ח נטולה היא מן היהודים אם משמשתך אני יפר חלקו ומשמשתו ר' נתן אומ' לא יפר וחכמים אומ' יפר 