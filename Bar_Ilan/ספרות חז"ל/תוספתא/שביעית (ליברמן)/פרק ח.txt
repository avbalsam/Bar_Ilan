
 תוספתא מסכת שביעית (ליברמן) פרק ח הלכה א בראשונה היו שלוחי בית דין יושבין על פתחי עיירות כל מי שמביא פירות בתוך ידו נוטלין אותן ממנו ונותן לו מהן מזון שלש סעודו' והשאר מכניסין אותו לאוצר שבעיר הגיע זמן תאנים שלוחי בית דין שוכרין פועלין עודרין אותן ועושין אותן דבילה וכונסין אותן בחביות ומכניסין אותן לאוצר שבעיר הגיע זמן ענבים שלוחי בית דין שוכרין פועלין בוצרין אותן ודורכין אותן בגת וכונסין אותן בחביות ומכניסין אותן לאוצר שבעיר הגיע זמן זתים שלוחי בית דין שוכרין פועלין ומוסקין אותן ועוטנין אותן בית הבד וכונסין אותן בחביות ומכניסין אותן לאוצר שבעיר ומחלקין מהן ערבי שבתות כל אחד ואחד לפי ביתו הגיע שעת הביעור עניים אוכלין אחר הביעור אבל לא עשירים דברי ר' יהודה ר' יוסי אומ' אחד עניים ואחד עשירים אוכלין אחר הביעור ר' שמעון אומ' עשירים אוכלין מן האוצר אחר הביעור הלכה ב מי שיש לו פירות לחלק מחלקן לעניים מי שיש לו פירות שביעית והגיע שעת הביעור מחלק מהן לשכניו ולקרוביו וליודעיו ומוציא ומניח על ביתו ואומ' אחינו בית ישראל כל מי שצריך ליטול יבא ויטול חוזר ומכניס לתוך ביתו ואוכל והולך עד שעה שיכלו הלכה ג הקפת החנות אינה משמטת אמ' ר' נראין דברי ר' יהודה בכותב מעות דברי חכמים בכותב פירות הלכה ד כתובת אשה פגמה וזקפה הרי זו משמטת פגמה ולא זקפה זקפה ולא פגמה הרי זו אינה משמטת הלכה ה המלוה את חבירו על המשכון אע"פ שהחוב מרובה על המשכון הרי זה אינו משמט הלכה ו המלוה את חבירו על המשכון או בשטר שיש בו הפותיקי הרי זה אינו משמט וכשם שהשביעית משמטת מלוה כך שביעית משמטת שבועה דבר שהשביעית משמטתו משמטת שבועתו ודבר שאין השביעי' משמטתו אין משמטת שבועתו ר' שמעון או' הוא משמט ואין יורשין משמיטין שנ' שמוט כל בעל משה ידו אשר ישה ברעהו הלכה ז ר' יהודה או' פרוסבול המקושר הדיינין חותמין מבפנים והעדים מבחוץ אמרו לו אין מעשה בית דין צריכין קיום הלכה ח חמשה שלוו בשטר אחד כל מי שיש לו קרקע כותבין עליו פרוזבול וכל מי שאין לו קרקע אין כותבין עליו פרוזבול רבן שמעון בן גמליאל או' אפי' אחד שיש לו קרקע כותבין עליו פרוזבול הלכה ט ללוה קרקע ולמלוה אין קרקע כותבין עליו פרוזבול למלוה קרקע וללוה אין קרקע אין כותבין עליו פרוזבול לו אין קרקע ולערבין לו קרקע ולחייבין לו קרקע כותבין עליו פרוזבול הלכה י עציץ נקוב כותבין עליו פרוזבול ושאינו נקוב אין כותבין עליו פרוזבול ר' שמעון אומ' אף שאינו נקוב כותבין עליו פרוזבול ר' חוצפית אומ' כותבין לאשה על נכסי בעלה אימתי כותבי' פרוזבול ערב ראש השנה של שביעית כתבו ערב ראש השנה של מוצאי שביעית אע"פ שחוזר וקורעו לאחר מכן גובה עליו והולך אפי' לזמן מרובה רבן שמעון בן גמליאל אומ' כל מלוה שלאחר פרוזבול הרי זה אין משמיט הלכה יא הגוזלן ושהלוה מעותיו בריבית ושעשו תשובה והחזירו גזילן כל המקבל מהן אין רוח חכמים נוחה הימנו 