
 תוספתא מסכת נזיר (ליברמן) פרק א הלכה א בית שמיי אומ' כנויי כנויין אסורין ובית הלל אומ' כנויי כנויין מותרין בית שמיי או' אין מעידין על בת קול ובית הלל אומ' מעידין על בת קול הלכה ב האומר נזירות רבן שמעון בן גמליאל או' הרי זה נזירות שתים הריני נזיר ואחת הרי זה נזיר שתים ועוד הרי שלש אחת ועוד ושוב הרי זה נזיר ארבע סימכוס אומ' הריני נזיר טטרגון הרי זה נזיר ארבע דיגין הרי שלש דריגון הרי שתים הלכה ג הריני נזיר אם לא אגלה משפחות יהא נזיר ואל יגלה משפחות הריני נזיר כשעות יום כחדשי שנה הרי זה נזיר שתים עשרה כימות השבת כשני שבוע וכשמטי יובל הרי זה נזיר שבע הריני נזיר כימי החמה נזיר שלש מאות וששים וחמש נזריות כמניין ימות החמה כימות הלבנה כמניין ימות הלבנה נזיר שלש מאות חמשים וארבע נזריות כמניין ימות הלבנה ר' אומ' עד שיאמר הריני נזיר נזיריות כימות החמה כמניין ימות החמה כימות לבנה כמניין ימות לבנה ר' יהודה או' אמ' הריני נזיר כהלקטי קיץ וכשבילי שמטה הרי זה נזיר לעולם ומגלח אחד לשלשים יום כמלוא חבית וממלוא הקופה הרי זה נזיר לעולם ומגלח אחד לשלשים יום עד שיאמר להו לכך הלכה ד הריני נזיר כשער ראשי כעפר הארץ כחול הים הרי זה נזיר לעולם ומגלח אחד לשלשים יום ר' אומ' אין זה מגלח אחד לשלשים יום שאין זה נזיר עולם הריני נזיר מיכן ועד התהום מן הארץ עד לרקיע הרי זה נזיר עולם הריני נזיר כל ימי הריני נזיר לעולם הרי זה נזיר עולם מאה שנה או מאתים שנה אין זה נזיר עולם הלכה ה כשם שכנויי נזירות כנזירות כך כנויי שמשון כשמשון ר' יהודה אומ' נזיר שמשון מטמא למתים ששמשון עצמו ניטמא למתים ר' שמעון אומ' האומ' הריני כשמשון לא אמ' כלום שלא יצתה נזירות מפיו עליו נזירות נוהגת בארץ ובחוצה לארץ בין שיש לו שער ובין שאין לו שער אע"פ שנ' ולקח את שער ראש נזרו בין שיש לו כפים ובין שאין לו כפים אע"פ שנ' ונתן על כפי הנזיר הלכה ו המורט בית שמיי אומ' צריך להעביר תער על כל בשרו בית הלל אומ' אין צריך וכן במצורע וכן בלוים חומר בנזיר שאין במצורע ובמצורע שאין בנזיר נזיר אם גילח ביום מלאת סופג את הארבעים מה שאין כן במצורע מצורע מגלח ראשו וזקנו וגבות עיניו מה שאין כן בנזיר הלכה ז חומר בנזירות מבשבועות ובשבועות מבנזירות שיש נזיר בתוך נזיר ואין שבועה בתוך שבועה חומר בשבועות ששגגת שבועות אסורה ושגגת נזירות מותרת 