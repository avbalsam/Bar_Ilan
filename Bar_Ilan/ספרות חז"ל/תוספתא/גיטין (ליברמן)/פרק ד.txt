
 תוספתא מסכת גיטין (ליברמן) פרק ד הלכה א התקבל לי גיטי ואשתך אמרה התקבל לי גיטי הולך הוליך לה התקבל לה וזכי לה אם רצה לחזור לא יחזור הבא לי גיטי ואשתך אמרה הבא לי גיטי הילך הולך לה ותן לה התקבל לה וזכי לה אם רצה לחזור יחזור דברי ר' רבן שמעון בן גמליאל אומ' הולך לה ותן לה אם רצה לחזור יחזור התקבל לה וזכי לה אם רצה לחזור לא יחזור ר' אומ' בכולם לא יחזור עד שיאמר אי איפשי שתקבל לה אלא הולך ותן לה הלכה ב הבא לי גיטי ואשתך אמרה התקבל לי גיטי התקבל לי ואשתך אמרה הבא לי גיטי הילך הולך ותן לה התקבל לה וזכי לה אם רצה לחזור יחזור שא לי גיטי טול לי גיטי יהא גיטי לי בידך האומרת התקבל לי הולך גט אשתך גט בתך גט אחותך והלך ונתנו לה כשר אמרו לו נכתוב גט לאשתך הילך גט אשתך גט בתך גט אחותך והלך ונתנו לה פסול אפי' הן הראשונים הן האחרונים אין אחד מן הראשנים ואחד מן האחרני' אפי' אחים ואחד מצטרף עמהן קטנה שיודעת לשמר את גיטה הרי זו מתגרשת אבל אין עושה שליח עד שתביא שתי שערות הלכה ג אי זו היא קטנה שיודעת לשמור את גיט' כל שנותנין לה גיטה או דבר אחר ומחזרתו לאחר שעה הלכה ד האשה שאמרה התקבל לי גיטי במקום פלוני וקבלו לה במקום אחר פסול ור' לעזר מכשיר הבא לי גיטי ממקום פלני והביאו לה ממקום אחר כשר בכולם (אין) מגורשת עד שיאמר אי איפשי שתקבלנו לה אלא במקום פלני הלכה ה האומ' תרכו את אשתי כותבין ונותנין לה הרי זה גיטיך ואמרה תנוהו לפלני אין מגורשת שיקבלנו לי הרי זו מגורשת הלכה ו אמ' לשנים תנו גט לאשתי או לשלשה כתבו גט ותנו לאשתי כתבו ותנו גט לאשתי כותבין ונותנין לה ואם אינן יודעין ילמדו הלכה ז מכירין את האיש ואין מכירין את האשה כותבין ונותנין מכירין את האשה ואין מכירין את האיש כותבין ואין נותנין אמר כתובו ולא אמ' תנו אע"פ שמכירין את שניהן כותבין ואין נותנין הלכה ח היה צורח וצווח מראש ההר ואומ' כל השומע קולי יכתוב גט לאשתי הרי אילו יכתבו ויתנו בארי שאמ' כתבו גט לאשתי ועלה לראש הגג ונפל כותבין ונותנין לה כל זמן שיש בו נשמה רבן שמעון בן גמליאל או' אם מעצמו נפל הרי זה גט אם לאחר זמן נפל כותבין ואין נותנין שאני אומ' הרוח דחפתו הלכה ט אמ' לשנים תנו גט לאשתי על מנת שתמתין לי שתי שנים וחזר ואמ' לשנים תנו גט לאשתי על מנת שתתן לי מאתים זוז לא בטלו דבריו האחרנים את הראשונים אלא הרשות בידה רצת תמתין רצת תתן הלכה י אמ' לשנים תנו גט לאשתי על מנת שתמתין לי שתי שנים וחזר ואמ' לשנים תנו גט לאשתי על מנת שתמתין לי שלש שנים בטלו דבריו האחרונים את הראשונים ואין אחד מן הראשונים ואחד מן האחרונים מצטרפין לתת לה גיטה הרי זה גיטיך על מנת שלא תבעל לפלני הרי זה גט ואינו חושש שמא תלך ותבעל על מנת שתנשא ותבעל לאבא ולאחי הרי זה לא תנשא לא תצא על מנת שתבעלי לפלני אם נבעלה הרי זה גט ואם לאו אינו גט הלכה יא הרי זה גיטיך על מנת שלא תאכלי בשר ואם היתה זרה על מנת שתאכלי תרומה ואם היתה נזירה על מנת שתשתי יין אם אכלה ושתתה הרי זה גט ואם לאו אינו גט הלכה יב האומר לאשתו הילך גיטיך שעה אחת לפני מיתתו וכן האומ' לשפחתו הרי זה גט שיחרור שעה אחת לפני מיתתו הרי אילו לא יאכלו בתרומה שמא ימות לאחר שעה הלכה יג אמ' לעשרה תנו גט לאשתי אחד מוליך על ידי כולן כולכם הוליכו אחד נותן במעמד כולן לפיכך אם מת אחד מהן הרי הגט בטל 