
 תוספתא מסכת גיטין (ליברמן) פרק ג הלכה א המלוה מעות את הכהן ואת הלוי ואת העני ומתו צריך ליטול רשות מן היורשין אילו הן היורשין ר' אומ' כל שירשו ר' ליעזר בן יעקוב אומ' המלוה מעות את הכהן ואת הלוי בפני בית דין ומתו מפריש עליהן ברשות אותו שבט המלוה מעות את העני ומת ברשות כל עניים ר' אחא אומ' ברשות עניי ישראל המלוה את העני והעשיר אין מפרישין עליו שאין מפרישין על האבוד זכה עני במה שבידו המלוה מעות את הכהן ואת הלוי ואת העני מפריש עליהן בשער הזול ואין שמטה משמטתו אם רצה לחזור לא יחזור אם נתיאשו מהן אין מפרישין עליהן שאין מפרישין על האבוד האומר הילך מנה זו ותן לפלני בן לוי מחלקי אם רצה לחזור לא יחזור קח מנה זו מדמי מעשר שיש לך בידי והילך דמיו הרי זה אינו חושש לתרומת מעשר [כור מעשר לך בידי הילך דמיו הרי זה חושש לתרומת מעשר] כור מעשר לך בידי והלך ונתנו לאחר אין לו עליו אלא תרעומת הלכה ב הניח פירות להיות מפריש עליהן תרומה ומעשרות מעות להיות מפריש עליהן מעשר שני מפריש עליהן בחזקת שהן קיימין אינו חושש שמא הרקיבה תבואה ושמא החמיץ יין ושמא החלידו מעות הלך ומצאן שהרקיבו ושהחמיץ ושהחלידו הרי זה חושש חשש לתבואה כדי שתרקב וליין כדי שיחמיץ ולמעות כדי שיחלידו אבדו הרי זה חושש מעת לעת דברי ר' לעזר ר' יהודה או' בשלשה פרקים בודקין את היין הלכה ג קדם אצל אשתו או ששלח אצלה שליח אמ' לה גט ששלחתי ליך אי איפשי שתתגרשי בו הרי זה בטל בראשנה היה עושה בית דין במקום אחר ומבטלו אם בטלו מבוטל דברי ר' רבן שמעון בן גמליאל אומ' אין יכול לבטלו ולהוסיף על תנאו אמ' לשנים תנו גט לאשתי יכול לחזור בו ולבטלו זה שלא בפני זה דברי ר' רבן שמעון בן גמליאל אומ' אינו יכול לבטלו אלא זה בפני זה אם אמ' לזה בפני עצמו ולזה בפני עצמו יכול לבטלו אפי' זה שלא בפני זה הלכה ד עבד שנשבה ופדאוהו לשום עבד ישתעבד ורבו נותן דמיו לשם בן חורין לא ישתעבד ואין רבו נותן דמיו רבן שמעון בן גמליאל אומ' בין כך ובין כך ישתעבד ורבו נותן דמיו כשם שמצויין ישראל לפדות את בן חורין כך מצוין לפדות עבדיהן הלכה ה ר' לעזר או' אף בזה לא יחזיר מפני תיקון העולם אי זהו נדר שצריך חקירת חכם אמ' קונם את אשתי נהנית לי שגנבה את כיסי ושהכת את בני נודע שלא הכתו ונודע שלא גנבה במה דברים אמורים בזמן שנדר ואחר כך גירש אבל גירש ואחר כך נדר מותר נדר לגרש ונמלך מותר נדר בנזיר בקרבן ובשבועה מותר מפני מה אמרו המוציא אשתו משום שם רע לא יחזיר שהמוציא אשתו משום שם רע ונשאת לאחר וילדה ואחר כך נמצאו דברים בדאין אמ' אילו הייתי יודע שהדברים בדאין אפי' נתנו לי מאה מנה לא הייתי מגרשה נמצא גט פסול והולד ממזר ומפני מה אמרו המוציא את אשתו משום נדר לא יחזיר שהמוציא אשתו משום נדר ונשאת לאחר וילדה ואחר כך נמצא נדר בטל אמ' אילו הייתי יודע שהנדר בטל אילו נתנו לי מאה מנה לא הייתי מגרשה נמצא גט פסול והולד ממזר ר' לעזר בי ר' יוסה אומ' מפני מה אמרו המוציא את אשתו משום שם רע לא יחזיר שלא יהו בנות ישראל פרוצות בעריות אומ' לה הוי יודעת שהמוציא אשתו משום שם רע אין יכולה היא שתחזיר מפני מה אמרו המוציא אשתו משום נדר לא יחזיר שלא יהו בנות ישראל פרוצות בנדרין אומ' לה הוי יודעת שהמוציא את אשתו משום נדר לא יחזיר המוציא את אשתו משום איילונית ונשאת לאחר והיו לה בנים והיא תובעת [כתובתה] מן הראשון משם ר' יהודה אמרו שתיקותיך יפה לך מדבוריך ר' לעזר בי ר' יוסה אומר המוציא את אשתו משם איילונית נותנין לה כתובתה בחזקת שהיא כשירה הלכה ו אין מבלעין דינרי זהב במלחמה מפני סכנת נפשות רבן שמעון בן גמליאל אומ' אין מבריחין את השבויין מפני תקנת שבויין הלכה ז בראשונה היו אומ' המטמא והמדמע חזרו לומ' אף המנסך בשוגג פטור במזיד חייב מפני תיקון העולם הלכה ח כהנים שפגלו במקדש שוגגין פטורין מזידין חייבין מפני תיקון העולם שלוח בית דין שהכה ברשות בית דין והזיק בשוגג פטור במזיד חייב מפני תיקון העולם רופא אומן שריפא ברשות בית דין והזיק בשוגג פטור במזיד חייב מפני תיקון העולם הלכה ט המחתך את העובר במעי אשה והזיק ברשות בית דין בשוגג פטור במזיד חייב מפני תיקון העולם הלכה י ארץ יהודה אין בה משום סיקריקון מפני יישוב המדינה במה דברים אמורים בהרוגין שנהרגו לפני מלחמה ובשעת מלחמה אבל הרוגין שנהרגו מן המלחמה ואילך יש בו משום סיקריקון גליל לעולם יש בה משום סיקריקון הלוקח מן הסיקריקון וחזר ולקח מבעל הבית מקחו קיים מבעל הבית וחזר ולקח מסיקריקון מקחו בטל אם עשה לו בעל הבית אחריות מקחו קיים זו משנה ראשונה בית דין שאחריהם אמרו הלוקח מן הסיקריקון נותן לבעלים רביע רביע בקרקעות רביע במעות ויד בעלים על העליונה אם יש בידן ליקח הן קודמין לכל אדם ר' השיב בית דינו ונמנו שאם שהתה בפני סיקריקון שנים עשר חודש כל הקודם ליקח נותן לבעלים רביע רביע בקרקעות רביע במעות ויד בעלים על העליונה אם יש בידן ליקח הן קודמין לכל אדם הלכה יא העריסין והחכורות והאפטרופין אין בהן משום סיקריקון היורד לשם חוב לשם אנפרות אין בהן משום סיקריקון אנפרות עצמה ממתנת לבעלים כל שנים עשר חודש ר' שמעון בן לעזר או' הלוקח מן האשה בכתובתה וחזר ולקח מן האיש מקחו קיים מן האי וחזר ולקח מן האשה מקחו בטל אם עשתה לו אשה אחריות בכתובתה מקחו קיים הלכה יב הפעוטות מקחן מקח וממכרן ממכר במטלטלין אבל לא בקרקעות רבן שמעון בן גמליאל או' לא אמרו פעוטות אלא בהווה הלכה יג [עני שנוטל בידו ומשליך אחת אחת מה שתחתיו גזל גמור] עיר שיש בה ישראל וגוים הפרנסין גובין מישראל ומגוים מפני דרכי שלום מפרנסין עניי גוים עם עניי ישראל מפני דרכי שלום הלכה יד מספידין וקוברין מיתי גוים מפני דרכי שלום מנחמין אבילי גוים מפני דרכי שלום 