
 תוספתא מסכת סוטה (ליברמן) פרק ה הלכה א המקנא לארוסתו ולשומרת יבם שלו אם משנכנסה נסתרה או שותה או לא נוטלת כתובה הלכה ב הרובה שנשא עקרה וזקנה ויש לו אשה ובנים או שותה או לא נוטלת כתובה הלכה ג מעוברת עצמו ומיניקת עצמו או שותה או לא נוטלת כתובה הלכה ד כהנת לויה וישראלה שניסו לכהן ולוי וישראל נתינה לנתין וממזרת לממזר אשת גר ועבד משוחרר ואיילונית או שותה או לא נוטלת כתובה רשב"א אומר איילונית לא שותה ולא נוטלת כתובה שנ' ונקתה ונזרעה זרע בראויה להזריע יצאת זו שאין ראויה להזריע אבל המקנא לארוסתו ולשומרת יבם שלו עד שלא כנסה נסתרה לא שותה ולא נוטלת כתובה הלכה ה הרובה שנשא עקרה וזקינה ואין לו אשה ובנים לא שותה ולא נוטלת כתובה מעוברת חבירו ומינקת חבירו לא שותה ולא נוטלת כתובה ר' לעזר אומ' יכול הוא להפרישה ולהחזירה לאחר זמן הלכה ו עם הכל האשה מטמאת חוץ מן הקטן וממי שאינו איש ר' יוסה אומ' ישקנה שמא נתפקח חרש ונשתפה שוטה והגדיל הקטן או שהלך בעלה למדינת הים או שהיה בעלה חבוש בבית הייסורין הלכה ז המסללת בבנה קטן והערה בה בית שמאי פוסלין מן הכהונה ובית הלל מכשירין הלכה ח עד או' ניטמית ועד אומ' לא ניטמית אשה אומרת נטמאת ואשה אומרת לא נטמאת או שותה או לא נוטלת כתובה ר' יהודה אומ' לא כל הימנו להפסידה מכתובתה אלא עד אומ' נטמאת ושנים אומ' לא נטמאת שנים אומ' נטמאת ואחד אומ' לא נטמאת בטל יחיד במיעוטו הלכה ט היה ר' מאיר או' כשם שדיעות במאכל כך דיעות בנשים יש לך אדם שהזבוב עובר על גבי כוסו מניחו ואין טועמו זה חלק רע בנשים שנתן עיניו באשתו לגרשה יש לך אדם שהזבוב שוכן בתוך כוסו זורקו ואין שותהו כגון פפוס בן יהודה שנעל דלת בפני אשתו ויצא ויש לך אדם שהזבוב נופל בתוך כוסו זורקו ושותהו זו מדת כל אדם שראה את אשתו שמדברת עם שכיניה ועם קרובותיה ומניחה יש לך אדם שהזבוב נופל בתוך תמחוי שלו נוטלו מוצצו וזורקו ואוכל את מה שבתוכה זו מדת אדם רשע שראה את אשתו יוצאת וראשה פרוע יצאת וצדדיה פרומים לבה גס בעבדיה לבה גס בשפחותיה יוצא וטווה בשוק רוחצת ומשחקת עם כל אדם מצוה לגרשה שנ' כי יקח איש אשה ובעלה וגו' ויצאה מעמו וגו' וכת' קראו אחר שאינו בן זוגו הראשון הוציא מפני עבירה זה בא ונתקל בה השיני אם זכה לשמים מוציאה מתחת ידו אם לאו לסוף שקוברתו שנ' או כי ימות האיש האחרון כדי האיש הזה למיתה שאשה זו כנס לתוך ביתו הלכה י הנותן עיניו באשתו שתמות ויירשנה או שתמות וישא את אחותה לסוף שקוברתו וכן היא שנתנה עיניה בבעלה שימות ותינשא לאחר לסוף שקוברה הלכה יא המקדש את האשה מפני שהוא בוש מאביה מאחיה מקרוביה לסוף שקוברתו וכן היא שנתקדשה לו מפני שהיא בושה מאביו מאחיו ומקרוביו לסוף שקוברה היה ר' מאיר אומ' הנושא אשה שאינה הוגנת לו עובר משם חמשה לאוין משם בל תקום ומשם בל תטור בל תשנא את אחיך בלבביך ואהבת לרעך כמוך וחי אחיך עמך ולא עוד אלא שמבטל פריה ורביה מן העולם הלכה יב האומרת לבעלה השמים ביני וביניך יעשו דרך בקשה ביניהן שכן מצינו באמינו שרה שאמרה לו לאבינו אברהם ישפט ה' ביני וביניך אלא כך אמרה לו גרש האמה הזאת ואת בנה מלמד שהיתה אמינו שרה רואה את ישמעאל בנה במסין וצד חגבין ומעלה ומקטיר לע"ז אמרה שמא ילמוד יצחק בני כך וילך ויעבד כך ונמצא שם שמים מתחלל בדבר אמ' לה לאחר שזכין לו לאדם חבין לו אחר שעשינוה מלכה ועשינוה גברה והכנסנוה לגדולה זו נטרדנה מתוך בתינו מה הבריות אומרות עלינו לא נמצא שם שמים מתחלל בדבר אמרה לו הואיל ואתה אומ' חילול שמים בדבר זה ואני אומרת חילול שמים בדבר זה יכריע המקום בין דברי לדבריך הכריע המקום בין דבריה לדבריו שנ' כל אשר תאמר אליך שרה שמע בקולה שאין ת"ל כל מה ת"ל כל מלמד שהכריע לשנייה שהכריע לראשונה מה שניה לעדות הגר אף הראשונה לעדות הגר הלכה יג דרש ר' עקיבא וכל כלי ח' וגו' יטמא אינו אומ' טמא אלא יטמא לטמא אחרים וללמד על הככר השיני שמטמא את השלישי כיצד תנור תחילה וככר שיני הנוגע בככר שלישי אמ' ר' יהושע כך היה דורש יהודה בן פטירי ומדותם מחוץ וגו' ומקרא אחר אומ' מקיר העיר וחוצה אלף אמה סביב אי איפשר לומ' אלפים באמה שכבר נאמ' אלף אמה ואי איפשר לומ' אלף אמה שכבר נאמר אלפים באמה ולמה נאמ' אלף אמה ולמה נאמ' אלפים אמה אלא אלף אמה מגרש ואלפים אמה תחום שבת ר' לעזר בנו של ר' יוסה הגלילי אומ' אלפים אמה תחום ערי לוים צא מהן אלף אמה מגרש נמצא רביע מגרש והשאר שדות וכרמים 