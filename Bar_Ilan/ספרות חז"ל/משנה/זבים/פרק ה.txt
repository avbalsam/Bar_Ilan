
 משנה מסכת זבים פרק ה משנה א [*] הנוגע בזב או שהזב נוגע בו המסיט את הזב או שהזב מסיטו מטמא אוכלים ומשקים וכלי שטף במגע אבל לא במשא כלל אמר רבי יהושע כל המטמא בגדים בשעת מגעו מטמא אוכלים ומשקין להיות תחלה והידים להיות שניות ואינו מטמא לא אדם ולא כלי חרס לאחר פרישתו ממטמאיו מטמא משקין להיות תחלה והאוכלין והידים להיות שניות ואינו מטמא בגדים: משנה ב [*] ועוד כלל אחר אמרו כל הנישא על גב הזב טמא וכל שהזב נישא עליו טהור חוץ מן הראוי למשכב ולמושב והאדם כיצד אצבעו של זב תחת הנדבך הטהור מלמעלן מטמא שנים ופוסל אחד פירש מטמא א' ופוסל א' הטמא מלמעלן והטהור מלמטן מטמא שנים ופוסל א' פירש מטמא א' ופוסל א' האוכלין והמשקין המשכב והמושב והמדף מלמעלן מטמאין שנים ופוסלין א' פרשו מטמאין אחד ופוסלין אחד והמשכב והמושב מלמטן מטמאין שנים ופוסלין אחד פרשו מטמאין שנים ופוסלין אחד האוכלין והמשקין והמדף מלמטן טהורין: משנה ג [*] מפני שאמרו כל הנושא ונישא על גבי משכב טהור חוץ מן האדם כל הנושא ונישא על גבי הנבלה טהור חוץ מן המסיט ר' אליעזר אומר אף הנושא כל הנושא ונישא על גבי המת טהור חוץ מן המאהיל ואדם בזמן שהוא מסיט: משנה ד [*] מקצת טמא על הטהור ומקצת טהור על הטמא חבורי טמא על הטהור וחבורי טהור על הטמא טמא רש"א מקצת טמא על הטהור טמא ומקצת טהור על הטמא טהור: משנה ה [*] הטמא על מקצת המשכב והטהור על מקצת המשכב טמא מקצת טמא על המשכב ומקצת טהור על המשכב טהור נמצאת טומאה נכנסת לו ויוצאת ממנו במיעוטו וכן ככר של תרומה שהוא נתון על גבי משכב והנייר בינתיים בין מלמעלן בין מלמטן טהור וכן באבן המנוגעת טהור ר' שמעון מטמא בזו: משנה ו [*] הנוגע בזב ובזבה ובנדה וביולדת ובמצורע במשכב ומושב מטמא שנים ופוסל אחד פרש מטמא אחד ופוסל א' אחד הנוגע ואחד המסיט ואחד הנושא ואחד הנישא: משנה ז [*] הנוגע בזובו של זב וברוקו בשכבת זרעו במימי רגליו ובדם הנדה מטמא שנים ופוסל אחד פרש מטמא אחד ופוסל אחד אחד הנוגע ואחד המסיט ר' אליעזר אומר אף הנושא: משנה ח [*] הנושא את המרכב והנישא עליו והמסיטו מטמא ב' ופוסל אחד פרש מטמא אחד ופוסל א' הנושא את הנבלה ואת מי חטאת שיש בהם כדי הזיה מטמא ב' ופוסל אחד פרש מטמא אחד ופוסל אחד: משנה ט [*] האוכל מנבלת עוף טהור והיא בבית הבליעה מטמא שנים ופוסל אחד הכניס ראשו לאויר התנור טהור וטהור התנור הקיאה או בלעה מטמא א' ופוסל א' וכשהיא בתוך פיו עד שיבלענה טהור: משנה י [*] הנוגע בשרץ ובשכבת זרע ובטמא מת ובמצורע בימי ספרו ובמי חטאת שאין בהם כדי הזיה ובנבלה ובמרכב מטמא אחד ופוסל א' זה הכלל כל הנוגע באחד מכל אבות הטומאות שבתורה מטמא אחד ופוסל אחד חוץ מן האדם פרש מטמא א' ופוסל א': משנה יא [*] בעל קרי כמגע שרץ ובועל נדה כטמא מת אלא שחמור ממנו בועל נדה שהוא מטמא משכב ומושב טומאה קלה לטמא אוכלין ומשקין: משנה יב [*] אלו פוסלים את התרומה האוכל אוכל ראשון והאוכל אוכל שני והשותה משקין טמאין והבא ראשו ורובו במים שאובין וטהור שנפלו על ראשו ועל רובו שלשה לוגים מים שאובין והספר והידים וטבול יום והאוכלים והכלים שנטמאו במשקים: נשלמה מסכת זבים 