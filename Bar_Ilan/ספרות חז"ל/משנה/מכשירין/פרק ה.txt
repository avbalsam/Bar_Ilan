
 משנה מסכת מכשירין פרק ה משנה א [*] מי שטבל בנהר והיה לפניו נהר אחר ועבר בו טהרו שניים את הראשונים דחהו חברו לשכרו וכן לבהמתו טהרו שניי' את הראשונים ואם כמשחק עמו ה"ז בכי יותן: משנה ב [*] השט על פני המים הניתזין אינן בכי יותן ואם נתכוין להתיז על חבירו ה"ז בכי יותן העושה צפור במים הניתזין ואת שבה אינן בכי יותן: משנה ג [*] פירות שירד הדלף לתוכן ובללן שינוגבו ר"ש אומר בכי יותן וחכ"א אינן בכי יותן: משנה ד [*] המודד את הבור בין לעמקו בין לרחבו ה"ז בכי יותן דברי ר' טרפון ר"ע אומר לעמקו בכי יותן ולרחבו אינו בכי יותן: משנה ה [*] פשט ידו או רגלו או קנה לבור לידע אם יש בו מים אינן בכי יותן לידע כמה מים יש בו הרי זה בכי יותן זרק אבן לבור לידע אם יש בו מים הניתזין אינן בכי יותן ואת שבאבן טהורים: משנה ו [*] החובט על השלח חוץ למים בכי יותן לתוך המים אינן בכי יותן רבי יוסי אומר אף לתוך המים בכי יותן מפני שהוא מתכוין שיצאו עם הצואה: משנה ז [*] המים העולין בספינה ובעקל ובמשוטות אינן בכי יותן במצודות וברשתות ובמכמרות אינן בכי יותן ואם נער בכי יותן המוליך את הספינה לים הגדול לצרפה המוציא מסמר לגשמים לצרפו המניח את האוד בגשמים לכבותו ה"ז בכי יותן: משנה ח [*] קסיא של שולחנות והשיפא של לבנים אינן בכי יותן ואם נער בכי יותן: משנה ט [*] כל הנצוק טהור חוץ מדבש הזיפין והצפחת בש"א אף המקפה של גריסין ושל פול מפני שהיא סולד' לאחריה: משנה י [*] המערה מחם לחם ומצונן לצונן ומחם לצונן טהור מצונן לחם טמא רש"א אף המערה מחם לחם וכחו של תחתון יפה משל עליון טמא: משנה יא [*] האשה שהיו ידיה טהורות ומגיסה בקדרה טמאה אם הזיעו ידיה טמאות היו ידיה טמאות ומגיסה בקדרה טהורה אם הזיעו ידיה הקדרה טמאה רבי יוסי אומר אם נטפו השוקל ענבים בכף מאזנים היין שבכף טהור עד שיערה לתוך הכלי הרי זה דומה לסלי זיתים וענבים כשהן מנטפין: 