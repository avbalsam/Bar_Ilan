
 משנה מסכת טהרות פרק ט משנה א [*] זיתים מאימתי מקבלין טומאה משיזיעו זיעת המעטן אבל לא זיעת הקופה כדברי ב"ש רש"א שיעור זיעה ג' ימים בה"א משיתחברו ג' זה לזה ר"ג אומר משתגמר מלאכתן וחכ"א כדבריו: משנה ב [*] גמר מלמסוק אבל עתיד ליקח גמר מליקח אבל עתיד ללוות אירעו אבל או משתה או אונס אפילו זבים וזבות מהלכים עליהן טהורין נפלו עליהן משקין טמאין אין טמא אלא מקום מגען והמוחל היוצא מהן טהור: משנה ג [*] נגמרה מלאכתן הרי אלו מוכשרין נפלו עליהן משקין טמאין המוחל היוצא מהן ר"א מטהר וחכמים מטמאין אר"ש לא נחלקו על המוחל היוצא מן הזיתים שהוא טהור ועל מה נחלקו על היוצא מן הבור שר"א מטהר וחכמים מטמאין: משנה ד [*] הגומר את זיתיו ושייר קופה אחת יתננה לעני הכהן דר"מ ר' יהודה אומר יוליך את המפתח מיד רש"א מעת לעת: משנה ה [*] המניח זיתים בכותש שימתונו שיהו נוחין לכתוש הרי אלו מוכשרים שימתונו שימלחם בש"א מוכשרים ובה"א אינן מוכשרים הפוצע זיתים בידים טמאות טימאן: משנה ו [*] המניח זיתיו בגג לגרגרם אפילו הן רום אמה אינן מוכשרים נתנן בבית שילקו ועתיד להעלותם לגג נתנן בגג שילקו או שיפתחם הרי אלו מוכשרין נתנן בבית עד שישמר את גגו או עד שיוליכם למקום אחר אינן מוכשרין: משנה ז [*] רצה ליטול מהן בד אחד או שני בדין בש"א קוצה בטומאה ומחפה בטהרה בה"א אף מחפה בטומאה רבי יוסי אומר חופר בקרדומות של מתכת ומוליך לבית הבד בטומאה: משנה ח [*] השרץ שנמצא ברחים אין טמא אלא מקום מגעו אם היה משקה מהלך הכל טמא נמצא על גבי העלים ישאלו הבדדים לומר לא נגענו אם היה נוגע באום אפילו בשערה טמא: משנה ט [*] נמצא על גבי פרודים והוא נוגע בכביצה טמא פרודים על גבי פרודים אע"פ שהוא נוגע בכביצה אין טמא אלא מקום מגעו נמצא בין כותל לזיתים טהור נמצא בגג המעטן טהור נמצא במעטן הגג טמא נמצא שרוף על הזיתים וכן מטלית מהוהא טהורה שכל הטומאות כשעת מציאתן: 