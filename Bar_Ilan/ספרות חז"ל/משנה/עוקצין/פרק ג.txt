
 משנה מסכת עוקצין פרק ג משנה א [*] יש צריכין הכשר ואינן צריכים מחשבה מחשבה והכשר מחשבה ולא הכשר לא הכשר ולא מחשבה כל האוכלים המיוחדים לאדם צריכין הכשר ואינן צריכים מחשבה: משנה ב [*] החותך מן האדם ומן הבהמה ומן החיה ומן העופות מנבלת העוף הטמא והחלב בכפרים ושאר כל ירקות שדה חוץ משמרקעים ופטריות ר' יהודה אומר חוץ מכרישי שדה והרגילה ונץ החלב רש"א חוץ מן העכביות ר' יוסי אומר חוץ מן הכלוסין הרי אלו צריכין מחשבה והכשר: משנה ג [*] נבלת בהמה טמאה בכל מקום ונבלת העוף הטהור בכפרים צריכין מחשבה ואינן צריכין הכשר נבלת בהמה טהורה בכ"מ ונבלת העוף הטהור והחלב בשווקים אינן צריכין מחשבה ולא הכשר רש"א אף הגמל והארנבת והשפן והחזיר: משנה ד [*] השבת משנתן טעמו בקדרה אין בו משום תרומה ואינו מטמא טומאת אוכלים לולבי זרדים ושל עדל ועלי הלוף השוטה אינן מיטמאין טומאת אוכלים עד שימתוקו רש"א אף של פקועות כיוצא בהם: משנה ה [*] הקושט והחמס וראשי בשמים התיאה והחלתית והפלפלין וחלות חריע נלקחים בכסף מעשר ואינן מטמאין טומאת אוכלין דר"ע אמר לו ר"י בן נורי אם נלקחים בכסף מעשר מפני מה אינן מטמאין טומאת אוכלים ואם אינן מטמאין טומאת אוכלים אף הם לא ילקחו בכסף מעשר: משנה ו [*] הפגין והבוסר ר"ע מטמא טומאת אוכלין ר"י בן נורי אומר משיבואו לעונת המעשרו' פריצי זיתים וענבים ב"ש מטמאין וב"ה מטהרין הקצח ב"ש מטהרין וב"ה מטמאין וכן למעשרות: משנה ז [*] הקור הרי הוא כעץ לכל דבר אלא שהוא נלקח בכסף מעשר כפניות אוכלין ופטורות מן המעשרות: משנה ח [*] דגים מאימתי מקבלין טומאה בש"א משיצודו ובה"א משימותו ר"ע אומר אם יכולין לחיות יחור של תאנה שנפשח ומעורה בקליפה רבי יהודה מטהר וחכ"א אם יכול לחיות תבואה שנעקרה ומעורה אפילו בשרש קטן טהורה: משנה ט [*] חלב בהמה טהורה אינו מיטמא טומאת נבלות לפיכך הוא צריך הכשר חלב בהמה טמאה מיטמא טומאת נבלות לפיכך אינו צריך הכשר דגים טמאים וחגבים טמאים צריכין מחשבה בכפרים: משנה י [*] כורת דבורים רא"א הרי היא כקרקע וכותבין עליה פרוזבול ואינה מקבלת טומא' במקומה והרודה ממנה בשבת חייב חטאת וחכ"א אינה כקרקע ואין כותבים עליה פרוזבול ומקבלת טומאה במקומה והרודה ממנה בשבת פטור: משנה יא [*] חלות דבש מאימתי מיטמאות משום משקה בש"א משיחרחר ב"ה אומרים משירסק: משנה יב [*] אמר ר' יהושע בן לוי עתיד הקדוש ב"ה להנחיל לכל צדיק וצדיק שלש מאות ועשרה עולמות שנאמ' (משלי ח) להנחיל אוהבי יש ואוצרותיהם אמלא אמר רבי שמעון בן חלפתא לא מצא הקדוש ב"ה כלי מחזיק ברכה לישראל אלא השלום שנאמר (תהלים כ"ט) ה' עוז לעמו יתן ה' יברך את עמו בשלום: נשלמה מסכת עוקצים 