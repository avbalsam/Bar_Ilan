
 משנה מסכת עוקצין פרק ב משנה א [*] זיתים שכבשן בטרפיהן טהורים לפי שלא כבשן אלא למראה כשות של קשות והנץ שלה טהורה רבי יהודה אומר כל זמן שהיא לפני התגר טמאה: משנה ב [*] כל הגלעינין מיטמאות ומטמאות ולא מצטרפות גלעינה של רוטב אע"פ יוצאה מצטרפת של יבשה אינה מצטרפת לפיכך חותל של יבשה מצטרף ושל רוטב אינו מצטרף גלעינה שמקצתה יוצאה שכנגד האוכל מצטרף עצם שיש עליו בשר שכנגד האוכל מצטרף היה עליו מצד אחד רבי ישמעאל אומר רואין אותו כאילו הוא מקיפו בטבעת וחכמים אומרים שכנגד האוכל מצטרף כגון הסיאה והאזוב והקורנית: משנה ג [*] הרמון והאבטיח שנימוק מקצתו אינו מצטרף שלם מכאן ומכאן ונימוק מן האמצע אינו מצטרף הפטמא של רמון מצטרפת והנץ שלו אינו מצטרף ר' אליעזר אומר אף המסרק טהור: משנה ד [*] כל הקליפין מיטמאות ומטמאות ומצטרפות רבי יהודה אומר שלשה קליפין בבצל הפנימית בין שלמה בין קדורה מצטרפת האמצעית שלמה מצטרפת וקדורה אינה מצטרפת והחיצונה בין כך ובין כך טהור: משנה ה [*] המחתך לבשל אע"פ שלא מירק אינו חבור לכבוש ולשלוק ולהניח על השלחן חבור התחיל לפרק אוכל שהתחיל בו אינו חבור [*] האגוזים שאמנן הבצלים שחמרן הרי אלו חבור התחיל לפרק באגוזים ולפקל בבצלים אינו חבור האגוזים והשקדים חבור עד שירסס: משנה ו [*] ביצה מגולגלת עד שיגוס ושלוקה עד שירסס עצם שיש בו מוח חבור עד שירסס הרמון שפרדו חבור עד שיקיש עליו בקנה כיוצא בו שלל הכובסין והבגד שהוא תפור בכלאים חבור עד שיתחיל להתיר: משנה ז [*] עלי ירקות ירוקים מצטרפין ולבנים אינן מצטרפין ר' אלעזר בר צדוק אומר הלבנים מצטרפין בכרוב מפני שהן אוכל ובחזרים מפני שהן משמרין את האוכל: משנה ח [*] עלי בצלים ובני בצלים אם יש בהן ריר משתערין בכמות שהן אם יש בהן חלל ממעך את חללן פת ספוגנית משתערת בכמות שהיא אם יש בה חלל ממעך את חללה בשר העגל שנתפח ובשר זקנה שנתמעט משתערין בכמות שהן: משנה ט [*] קשות שנטעה בעציץ והגדילה ויצאה חוץ לעציץ טהורה אר"ש מה טיבה ליטהר אלא הטמא בטומאתו והטהור יאכל: משנה י [*] כלי גללים וכלי אדמה שהשרשים יכולין לצאת בהן אינם מכשירים את הזרעים עציץ נקוב אינו מכשיר את הזרעים ושאינו נקוב מכשיר את הזרעים כמה הוא שיעורו של נקב כדי שיצא בו שרש קטן מלאהו עפר עד שפתו הרי הוא כטבלא שאין לה לזביז: 