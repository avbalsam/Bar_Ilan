
 משנה מסכת כלים פרק ט משנה א [*] מחט או טבעת שנמצאו בנחושתו של תנור נראין אבל לא יוצאים אם אופה את הבצק והוא נוגע בהן טמא באי זה בצק אמרו בבצק הבינוני נמצאו בטפילת התנור מוקף צמיד פתיל אם בטמא טמאין ואם בטהור טהורים נמצאו במגופת החבית מצדיה טמאים מכנגד פיה טהורים נראין בתוכה אבל לא לאוירה טהורין שוקעים בתוכה ותחתיהם כקליפת השום טהורין: משנה ב [*] חבית שהיא מלאה משקין טהורין ומניקת בתוכה מוקפת צמיד פתיל ונתונה באהל המת בית שמאי אומרים החבית והמשקין טהורין ומניקת טמאה ובית הלל אומרים אף מניקת טהורה חזרו בית הלל להורות כדברי בית שמאי: משנה ג [*] השרץ שנמצא למטה מנחושתו של תנור טהור שאני אומר חי נפל ועכשיו מת מחט או טבעת שנמצאו למטה מנחושתו של תנור טהור שאני אומר שם היו עד שלא בא התנור נמצאו באפר מקלה טמא שאין לו במה יתלה: משנה ד [*] ספוג שבלע משקין טמאין ונגוב מבחוץ ונפל לאויר התנור טמא שסוף משקה לצאת וכן חתיכה של לפת ושל גמי רבי שמעון מטהר בשני אלו: משנה ה [*] חרסין שנשתמש בהן משקין טמאין ונפלו לאויר התנור הוסק התנור טמא שסוף משקה לצאת וכן בגפת חדשה אבל בישנה טהור ואם ידוע שיוצא מהן משקין אפילו לאחר שלש שנים נטמא: משנה ו [*] הגפת והזגין שנעשו בטהרה והלכו עליהם טמאים ואח"כ יצאו מהן משקין טהורין שמתחלתן נעשו בטהרה כוש שבלע את הצינורא מלמד שבלע את הדרבן לבינה שבלעה את הטבעת והן טהורים נכנסו לאהל המת נטמאו הסיטן הזב נטמאו נפלו לאויר התנור טהור טמאוהו נגע בהן ככר של תרומה טהור: משנה ז [*] סרידה שהיא נתונה על פי התנור מוקף צמיד פתיל נסדק מן התנור לסרידה שעורו מלא פי מרדע שלא נכנס רבי יהודה אומר נכנס נסדקה סרידה שעורו כמלא פי מרדע נכנס רבי יהודה אומר שלא נכנס היה עגול אין רואין אותו ארוך אלא שיעורו כמלא פי מרדע נכנס: משנה ח [*] תנור שניקב מעינו שיעורו מלא כוש נכנס ויוצא דולק רבי יהודה אומר שלא דולק ניקב מצדו שיעורו כמלא כוש נכנס ויוצא שלא דולק ר' יהודה אומר דולק רש"א מן האמצע נכנס מן הצד אינו נכנס וכן היה אומר במגופת החבית שניקבה שיעורה מלא מיצה שנייה של שיפון מן האמצע נכנס מן הצד אינו נכנס וכן היה אומר בחצבים גדולים שנקבו שיעורם מלא מיצה שנייה של קנה מן האמצע נכנס מן הצד אינו נכנס בד"א בזמן שנעשו ליין אבל אם נעשו לשאר משקין אפילו כל שהוא טמאים בד"א בזמן שלא נעשו בידי אדם אבל אם נעשו בידי אדם אפי' כל שהוא טמאים ניקבו העשוי לאוכלים שיעורן בזיתים העשוי למשקים שיעורן במשקים העשוי לכך ולכך מטילים אותו לחומרו בצמיד פתיל ובכונס משקה: 