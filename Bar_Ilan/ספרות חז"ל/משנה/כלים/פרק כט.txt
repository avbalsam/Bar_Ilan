
 משנה מסכת כלים פרק כט משנה א [*] נומי הסדין והסודרין והטרטין והפליון של ראש שש אצבעות של אפקרסין עשר נימי סגוס והרדיד והחלוק והטלית ג' אצבעות נימי כפה של זקנה והגומדין של ערביין והקולקין והפונדא והמעפורת והפרגוד נימיהן כל שהן: משנה ב [*] שלש כסתות של צמר שש של פשתן שלשה סדינין שתים עשרה מטפחות שני סובריקין חלוק אחד טלית אחד קלובקרין אחד חבור לטומאה ולהזייה יתר מכאן חבור לטומאה ואין חבור להזייה רבי יוסי אומר אף לא לטומאה: משנה ג [*] חוט המשקולת שנים עשר של חרשין שמנה עשר של בנין חמשים אמה יתר מכאן אם רצה לקיים טהור של סיידין ושל ציירין כל שהן: משנה ד [*] חוט מאזנים של זהבים ושל שוקלי ארגמן טוב שלש אצבעות יד הקורדום מאחריו שלש אצבעות רבי יוסי אומר טפח טהור: משנה ה [*] חוט מאזנים של חנונים של בעלי בתים טפח יד הקרדום מלפניו טפח שירי יד הפרגול טפח יד מקבת של יד של מפתחי אבנים טפח: משנה ו [*] חוט מאזנים של צמרים ושל שוקלי זכוכית טפחים יד המקור טפחים יד המעצד של לגיונות טפחים [*] יד הקורנס של זהבים טפחים ושל חרשין שלשה טפחים: משנה ז שירי הדרבן מלמעלן ארבעה יד הבדיד ארבעה יד הקרדום של נכוש חמשה יד בן הפטיש חמשה ושל הפטיש ששה יד הקרדום של בקוע ושל עדיר ששה ויד מקבת של סתתין ששה: משנה ח [*] שירי חרחור מלמטן שבעה יד מגריפה של בעלי בתים בית שמאי אומרים שבעה בית הלל אומרים שמנה של סיידין בית שמאי אומרים תשעה בית הלל אומרים עשרה יתר מכאן אם רצה לקיים טמא ויד משמשי האור כל שהוא: 