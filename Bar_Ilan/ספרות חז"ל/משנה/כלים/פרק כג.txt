
 משנה מסכת כלים פרק כג משנה א [*] הכדור והאמום והקמיע והתפילין שנקרעו הנוגע בהן טמא ובמה שבתוכן טהור האוכף שנקרע הנוגע במה שבתוכו טמא מפני שהתפר מחברו: משנה ב [*] אלו טמאין משום מרכב זריז האשקלוני ומדוכה המדית ועביט של גמל וטפיטן של סוס רבי יוסי אומר אף טפיטן של סוס טמא משום מושב מפני שעומדין עליו בקומפון אבל אוכף של נאקה טמא: משנה ג [*] מה בין מרכב למושב מרכב חלק מגעו ממשאו ומושב לא חלק מגעו ממשאו תפית של חמור שהוא יושב עליה טהור שינה בה את הנקבין או שפירצן זה לתוך זה טמאה: משנה ד [*] המטה והכר והכסת של מת הרי אלו טמאין מדרס כסא של כלה ומשבר של חיה וכסא של כובס שהוא כורם עליו את הכלים אמר ר' יוסי אין בהם משום מושב: משנה ה [*] החרם טמא מפני הזוטו הרשתות והמכמרות והמדף והפלצור ומצודות הסכרין טמאין והאקון והרטוב והכלוב טהורין: 